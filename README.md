# Maskininlärning (på svenska)
För vi kan helt ärligt inte hålla på såhär för evigt.

## Introduktion

Språkbruket inom snabbt växande fält slutar ofta i utbredd användning av engelska termer istället för att översätta dessa till svenska. Pinsamma situationer kan uppstå när man ropar ut saker som _"Åh, min modell bara överfittar hela tiden"_, eller anglicismer som _"Konvolutionsneuralnät är det coolaste någonsin"_.

Vi föreslår därför en konsekvent översättning av dessa termer, som ämnar att utnyttja existerande ord i den mån som är möjlig.

## Förslag

Nedan följer tabeller över förslag på översättningar. Vissa av dessa används redan men inkluderas ändå i denna tabell för att upplysa de som inte redan känner till orden.

| Engelska | Svengelska | Svenska |
|--------------|----------------|-------------|
| machine learning | | maskininlärning |
| deep learning | | djup inlärning/djup maskininlärning |
| distribution | | fördelning |
| convolution | konvolution | faltning |
| neural net | neuralnät | neuronnät |
| feedforward | | framåtmatande |
| overfitting | överfittning | överanpassning |
| underfitting | underfittning | underanpassning |
| batch | | sats |
| dropout | | bortfall |
| backpropagation | | bakåtfortplantning |
| gradient descent/ascent | | nedstigning/uppstigning med gradientmetoden |
| feature | | särdrag/egenskap |
| fit | | anpassa |
| outlier | anomali | uteliggare |
| curse of dimensionality | | dimensionalitetens förbannelse |
| confusion matrix | | förvirringsmatris |
| recurrent neural network | | återkommande neuronnät |
| long short-term memory | | långt korttidsminne |
| gated recurrent unit | | återkommande grindenhet |
| unroll | | kavla/rulla ut |
| nearest-neighbour | | närmaste-granne |
| classifier | | klassificerare |
| regressor | | tillbakabildare |
| regression | | regressionsanalys |
| decision tree | | beslutsträd |
| subspace methods | | underrumsmetoder |
| bias | | ej väntevärdesriktig/förväntningsskev |
| variance | | varians |
| (un)supervised | | (o)övervakad |
| mode | | modalvärde |
| multimodal distribution | | multimodal/flertoppig fördelning |
| saturated | | mättad |
| batch normalization | | satsnormalisering |
| multi-layer perceptron | | flerlagersperceptron |
| dataset | | datamängd |
| regularization | | regularisering/reglering |
| rectifier | | likriktare |
| cross-validation | | korsvalidering |


## Exempel

> Mitt faltningsneuronnät överanpassade sig betydligt mindre när jag lade till bortfallslager.

<!-- -->
> När jag kavlar ut mitt återkommande neuronnät får det inte plats i grafikkortets arbetsminne. Ska jag ersätta långt korttidsminne med återkommande grindenheter istället?


## Källor
"Statistisk lexikon: svenska-engelska". https://math.aalto.fi/opetus/sovtoda/sanastot/sv2en.html (Hämtad 2018-08-27).

"regularisering". Nationalencyklopedin: https://www.ne.se/uppslagsverk/encyklopedi/l%C3%A5ng/regularisering (Hämtad 2018-08-27).

"Väntevärdesriktig". Wikipedia. https://sv.wikipedia.org/wiki/V%C3%A4ntev%C3%A4rdesriktig (Hämtad 2018-08-30).
